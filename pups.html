<!DOCTYPE html>
<html lang="nl">
  <head>
   
    <title>Alles over honden</title>
    
    <meta charset="utf-8">
    <meta name="viewport" content="width=device-width, initial-scale=1">
    <meta name="author" content="Julie Van Heyste ">
    
    <link href="css/bootstrap.min.css" rel="stylesheet">
    <link href="css/style.css" rel="stylesheet">
    <link rel="stylesheet" type="text/css" href="stijlblad.css">

    <script src="js/jquery.min.js"></script>
    <script src="js/bootstrap.min.js"></script>
    <script src="js/scripts.js"></script>
  </head>
  <body>
<div class="row">
    <div class="col-md-6">
      <h2 class="titel">
        <a href="index.html" class="hoofdTitel">Alles over honden</a>
      </h2>
    </div>
    <div class="col-md-6">
      <img class="banner" alt="Banner" src="images/banner.jpg" />
    </div>
  </div>
  <div class="row">
    <div class="col-md-1 hoofdnavigatie">
      <div class="btn-group navigatie" role="group">
        <button class="btn btn-secondary achtergrond" type="button" onclick="location.href='hondenwijzer.html'">
          Hondenwijzer
        </button>
        <button class="btn btn-secondary achtergrond" type="button" onclick="location.href='pups.html'">
          Pups?
        </button>
        <button class="btn btn-secondary achtergrond" type="button" onclick="location.href='verkopen.html'">
          Verkopen of weggeven?
        </button>
        <button class="btn btn-secondary achtergrond" type="button" onclick="location.href='paspoort.html'">
          Paspoort
        </button>
        <button class="btn btn-secondary achtergrond" type="button" onclick="location.href='registreren.html'">
          Registreren
        </button>
        <button class="btn btn-secondary achtergrond" type="button" onclick="location.href='vakantie.html'">
          Honden en vakantie
        </button>
      </div>
    </div>
</div>
<br />
<div class="container-fluid">
  <div class="row">
    <div class="col-md-12">
      <h3 class="eigenaar">
        Je hond castreren, stereliseren of een nest nemen?
      </h3>
      <h5>waarom een hond castreren?</h5>
        <p>
          Een teef kan al vanaf 6 maanden geslachtsrijp zijn. Vanaf dat moment komt haar hormonale cyclus op gang en is
          ze gemiddeld tweemaal per jaar loops. De loopsheid is de periode waarin de teef vruchtbaar is. Ze heeft dan een
          bloederige afscheiding uit de vagina en kan onrustig zijn.
        </p>
        <p>
          Ongecastreerde reuen kunnen zeer veel interesse tonen in een loopse teef. Dit kan vervelend zijn als je gaat wandelen.
          Bovendien moet je oppassen dat je teef niet per ongeluk gedekt wordt en daardoor een ziekte oploopt of ongewenst drachtig geraakt.
          Castratie (zo heet het ook bij teven) <b>voorkomt dat een teef loops wordt en sluit ongewenste nesten uit.</b>
        </p>
        <p>
          Castratie helpt ook <b> gezondheidsproblemen voorkomen.</b> Bij teven vermindert castratie het risico op melklierkanker
          en baarmoederontsteking sterk. Melkkliertumoren zijn de meest voorkomende kwaadaardige tumoren bij de hond. De bescherming
          tegen melkkliertumoren is het grootst als de castratie gebeurt voor de eerste loopsheid. Hoe ouder de teef is bij de
          castratie, des te hoger het risico dat ze alsnog melkkliertumoren krijgt. Bij de reu helpt castratie voorhuidontsteking en
          prostaatproblemen te voorkomen.
        </p>
        <p>
          Afhankelijk van het ras, kan castratie <b>ook nadelige effecten hebben.</b> Bespreek met je dierenarts wat de
          voor- en nadelen zijn voor jouw hond.
        </p>
      <h5>Castratie en gedragsproblemen</h5>
        <p>
          Een castratie wordt soms ook overwogen bij gedragsproblemen. Een reu kan bijvoorbeeld overmatig seksueel gedrag
          vertonen, zoals andere dieren of mensen berijden, overmatig plassen of zeer overheersend zijn tegenover andere
          honden of zelfs de eigenaar. De eigenaar kan dit als negatief ervaren en het kan in erge gevallen een aanleiding
          zijn om de hond van de hand te doen.
        </p>
        <p>
          <b>Castratie biedt echter geen garantie voor het oplossen van gedragsproblemen.</b> Vaak liggen er andere oorzaken
          dan hormonen aan de basis van probleemgedrag. Alleen als beslist wordt de reu vóór de pubertijd te castreren kunnen
          de typisch mannelijke gedragingen voorkomen worden.
        </p>
      <h5>Wat is het verschil tussen steriliseren en castreren?</h5>
        <p>
          Sterilisatie is een algemene term en betekent “onvruchtbaar maken”. Dit kan op verschillende manieren:
          ofwel door de zaad- of eileiders af te binden, met behoud van de teelballen en eierstokken en dus de
          bijhorende hormonen, ofwel door te “castreren”. Meestal wordt gekozen voor castratie omdat dit gezondheidsvoordelen heeft.
        </p>
        <p>
          Bij de teef is castratie het chirurgisch verwijderen van de eierstokken en soms ook de baarmoeder.
          Bij de reu worden de teelballen verwijderd. Door castratie wordt de productie van geslachtshormonen zoals
          testosteron en oestrogeen onomkeerbaar gestopt.
        </p>
        <p>
          Beide ingrepen gebeuren onder volledige verdoving door een dierenarts.
        </p>
      <h5>Wanneer castreren?</h5>
        <p>
          Meestal wordt de castratie uitgevoerd op een leeftijd van 6 tot 9 maanden. Ook pups kunnen al gecastreerd worden.
          Wat de beste leeftijd is, hangt af van het geslacht en het ras van de hond. Bespreek met je dierenarts de ideale leeftijd voor jouw hond.
        </p>
      <h5>Toch een nestje?</h5>
        <p>
          Fok alleen met je hond als je zeker bent dat je verantwoordelijke eigenaars kan vinden voor de pups.
          Als je wilt fokken, laat een dierenarts dan beide ouderdieren <b>screenen op erfelijke aandoeningen.</b>
          Doe je dit niet, dan kan de nieuwe eigenaar jou verantwoordelijk stellen als er problemen opduiken.
        </p>
        <p>
          Een pup moet volgens de wet <b>minstens 7 weken bij de moeder</b> blijven. Langer is beter als de pup in een gezonde huiselijke omgeving opgroeit. Hou er rekening mee dat pups nog niet zindelijk zijn en met hun scherpe tandjes veel kunnen vernielen.
        </p>
        <p>
          In België moeten alle honden verplicht gechipt en geregistreerd worden vóór de leeftijd van 8 weken of vóór de
          verkoop of de adoptie. De verkoper moet de chip overschrijven op naam van de koper via <a href="https://www.dogid.be" target="_blank">www.dogid.be</a>
        </p>
        <p>
          Als je meer dan 2 nesten per jaar hebt, dan moet je een
          <a href="https://www.lne.be/erkenningsaanvraag-asielkwekerijhandelszaakpension" target="_blank">
            erkenning aanvragen als kweker</a>. Alleen erkende honden- en kattenkwekers mogen adverteren op zoekertjessites.
          Het is verboden voor particulieren om honden te verkopen of gratis weg te geven via een advertentiebord in een winkel
          of warenhuis en via sociale media zoals Facebook. Op het internet mogen particulieren enkel adverteren in gespecialiseerde media.
        </p>
    </div>
  </div>
</div>

</body>
</html>